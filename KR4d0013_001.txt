# -*- mode: mandoku-view -*-
#+TITLE: 林和靖集
#+DATE: 2015-09-23 10:19:14
#+PROPERTY: LASTPB  <md:KR4d0013_SBCK_000-1a>
#+PROPERTY: JUAN 1

¶
<md:KR4d0013_SBCK_001-1a>¶
<pb:KR4d0013_WYG_001-1a>
欽定四庫全書
　林和靖集巻一¶　　　　　　宋　林逋　撰
　　五言古詩<md:KR4d0013_SBCK_001-13b>¶　　　閔師見寫陋容以詩奉答¶
顧我丘壑人煩師與之寫北山終日懸風調一何野¶林
僧忽焉至欲揖頃方罷復有條上猿驚窺未遑下<md:KR4d0013_SBCK_001-14b>¶　　　監郡太博惠酒及詩¶
塵事久謝絶園廬方晏隂鏗然郢中唱伸玩清人心¶况
<pb:KR4d0013_WYG_001-1b>
復對樽酒百慮安能侵何以比交情松桂寒蕭森¶
　　　送牛秀才之山陽省兄¶
之子詠陟岡别我歲時晏後夜失羣鶴髙天著行鴈¶楚
山逺近出江樹青紅間尊酒無足辭離愁滿行盼¶
　　　和運使陳學士遊靈隐寺寓懐
山壑氣相合旦暮生秋隂松門韻虚籟錚若鳴瑶琴舉
目羣狀動傾耳百慮沉按部既優㳺時此振衣襟泓澄
冷泉色寫我清曠心飄颻白猿聲荅我雅正吟經䑓復
<pb:KR4d0013_WYG_001-2a>
丹井捫蘿嘗遍臨鶴盖青霞映玉趾蒼苔侵温顔煦槁
木真性馴幽禽所以仁惠政及物一一深洒翰璘珣壁
返駕旃檀林回睨窣堵峯天半千萬尋
　　五言律詩
　　　湖樓晚望
湖水混空碧憑䦨凝睇勞夕寒山翠重秋净鴈行髙逺
意極千里浮生輕一毫叢林數未遍杳靄隔漁舠
　　　秋日西湖閒泛
<pb:KR4d0013_WYG_001-2b>
水氣并山影蒼茫巳作秋林深喜見寺岸静惜移舟踈
葦先寒折殘虹帶夕收吾廬在何處歸興起漁謳
　　　上湖閒泛艤舟石函因過下湖小墅
平臯望不極雲樹逺依依及向扁舟泊還尋下瀨歸青
山連石埭春水入柴扉多謝提壺鳥留人到落暉
　　　西湖舟中值雪
浩蕩彌空濶霏霏接水濆舟移忽自却山近未全分凍
軫閒清泛温鑪擁薄薫悠然詠招隐何許欵離羣
<pb:KR4d0013_WYG_001-3a>
　　　西村晩泊
弭棹危橋外霜村乍夕隂田園向野水樵採語空林白
鳥歸飛逺青山重複深那堪遲新月誰復賞微吟
　　　湖村晚興
滄洲白鳥飛山影落晴暉映竹犬初吠弄船人合歸水
波隨月動林翠帶烟微寺近踈鐘起蕭然還掩扉
　　　湖山小隐
猿鳥分清絶林蘿擁翠微歩穿僧徑出肩搭道衣歸水
<pb:KR4d0013_WYG_001-3b>
墅香酤熟烟崖早笋肥功名無一㸃何要更忘機
園井夾蕭森紅芳堕翠隂晝岩松䑕静春塹竹雞深嵗
課非無术家藏獨有琴顔原遺事在千古壯閑心
衡門鄰晩島環堵背寒崗片月通蘿徑幽雲在石床客
遊抛鄠杜漁事擬滄浪管樂非吾尚昻頭肯自方
　　　小隐自題
竹樹繞吾廬清深趣有餘鶴閒臨水久蜂懶得花踈酒
病妨開巻春隂入荷鋤嘗憐古圗畫多半寫樵漁
<pb:KR4d0013_WYG_001-4a>
　　　小隐
門徑獨蕭然山林屋舍邉水風清晚釣花日重春眠苒
苒苔衣滑磷磷石子圎人寰諸洞府應合署閑仙
　　　北山寫望
晚來山北景圗畫亦應非村路飄黄葉人家濕翠微樵
當雲外見僧向水邉歸一曲誰横笛蒹葭白鳥飛
　　　中峰
中峯一徑分盤折上幽雲夕照前村見秋濤隔嶺聞長
<pb:KR4d0013_WYG_001-4b>
松含古翠衰藥動微薰自愛蘇門嘯懐賢事不羣
　　　小圃春日
岸幘倚微風柴籬春色中草長團粉蝶林暖墜青蟲載
酒為誰子移花獨乃翁於陵偕隐事清尚未相同
　　　春夕閒詠
屐齒徧庭深時為擁鼻吟微風引竹籟斜月轉花隂静
賞應難極孤懐自不禁蒼然小池上烟露達青岑
　　　春日感懐
<pb:KR4d0013_WYG_001-5a>
衡宇日蕭寂髙舂猶掩扉春風似有舊社燕亦重歸覽
照老已具開樽人向稀頽然此心曲持底屬芳菲
　　　郊園避暑
柴門鮮人事氛垢頗相忘愛彼林間静復兹池上凉託
心時散帙遲客復擕觴况有陶籬趣歸禽語夕陽
　　　園廬秋夕
蘭社裛衰香開扉趣自長寒烟宿&KR0469;落清月上林塘意
想殊為適形骸固可忘援琴有餘興聊復寄吟觴
<pb:KR4d0013_WYG_001-5b>
　　　山村冬暮
衡茅林麓下春色已微茫雪竹低寒翠風梅落晚香樵
期多獨徃茶事不全忙雙鷺有時起横飛過野塘
　　　山中冬日
殘雪照籬落空山無俗喧雞寒懶下樹人晏獨開門廢
圃春榮動囬塘霧氣昏誰家嵗酒熟輟棹憶西村
　　　旅館寫懐
垂成歸不得危坐對滄浪病葉驚秋色殘蟬怕夕陽可
<pb:KR4d0013_WYG_001-6a>
堪踈舊計寧復更剛腸的的孤峯意深宵一夢狂
　　　出曹州
詩懐動歎嗟驢立帽隂斜雨濼生新鹻茅樷夾舊槎午
烟昏獨店岡路透誰家幾日江南興扁舟泊岸沙
　　　盱眙山寺
下傍盱眙縣山崖露寺門踈鐘過淮口一徑入雲根竹
老生虗籟池清見古源髙僧拂經榻茶話到黄昏
　　　留題李頡林亭
<pb:KR4d0013_WYG_001-6b>
無琴枕鶴經盡日卧林亭啼鳥自相語幽人誰欲聽半
䦨花藉白一徑草盤青何必對樽酒此中堪獨醒
　　　翠微亭(在金陵/清凉寺)
亭在江干寺清凉更翠微秋階響松子雨壁上苔衣絶
境長難得浮生不擬歸旅懐何計是西崦又斜暉
　　　臺城寺水亭
金井前朝事林僧問不知緑苔欺破閣白鳥占閒池清
楚曽經晉荒唐直到隋南廊一聲磬斜照獨凝思
<pb:KR4d0013_WYG_001-7a>
　　　汴岸曉行
驢僕劔裝輕尋河早早行孤烟開店道平野喝農耕老
木廻堤暗初陽出浪¶明羇遊事無盡塵土拂吾纓
　　<md:KR4d0013_SBCK_001-1a>¶　¶¶淮甸南遊
幾許揺鞭興淮天晚景中樹林兼雨黒草實著霜紅膽
氣誰憐侠衣裝自笑窮寒威敢相掉獵獵酒旗風
　　　聞葉初秀才東歸
髙鴻多北向極目雨餘天春滿吴山樹人登汴水船吟
<pb:KR4d0013_WYG_001-7b>
生千里月醉盡一囊錢肯便懐¶鄉邑時清復少年
　　　病中謝馮彭年見訪
老去已多病况當梅雨時山空門自掩晝永枕頻移晚
燕巢猶濕新篁籜未披若非求仲至誰復問棲遲
　　　冬日衛樞至
冷話復長吟俱非俗者心空齋留並宿幾夜夢相尋鳥
亂槐枝折烟微雪氣侵如何念前去羸馬萬山深
　　　偶書
<pb:KR4d0013_WYG_001-8a>
閒看是斯文無秦儗自焚病來兼萬事休去負深雲直
語時多忌幽懐俗不分如何麋與鹿猶此傍人羣
　　　中峯行藥却望北山因而成咏
拂石玩林壑曠然空色秋歸雲帶層巘踈葦際滄洲固
自堪長徃何為難久留庶將濠上想聊作剡中逰
　　　將歸四明夜坐話别任君
酒酣相向坐别泪濕吟衣半夜月欲落千山人憶歸亂
塵終古在長瀑倚空飛明日重擕手前期易得違
<pb:KR4d0013_WYG_001-8b>
　　　和梅聖俞雪中同虗白上人見訪
湖上玩佳雪相將惟道林早烟村意逺春漲岸痕深地
僻過三徑人閑試五禽歸橈有餘興寧復比山隂
　　　和黄亢與季父見訪
積水凝懸館船寛或結樓一窓方倚傲二巷忽同遊怨
慕採菱曲蒼茫拾翠洲微風起蘋末歸路滿清愁
　　　和史宫賛
門對逺岑青常時亦懶扄久貧慚嗜酒多病負窮經鶴
<pb:KR4d0013_WYG_001-9a>
迹秋偏静松隂午欲亭蜀莊何足問惟解事沉冥
　　　和天竺慈雲大師
林表飛來色猶憐久卜鄰㳂洄一水路夢想五天人謝
絶空園草沉㝠滿几塵暮雲如有得寧謝寄聲頻
　　　和朱仲方送然社師無為還歴陽
歸路過東闗行行一錫間破林霜後月孤寺水邉山頂
笠衝殘葉腰裝歇暮灣香燈舊吟社清思逐師還
　　　和酬杜從事題壁
<pb:KR4d0013_WYG_001-9b>
弭盖入衡宇相看情獨深蕭踈秋樹色老大故人心佳
話頻移晷清標幾拂襟寥然長卿壁題此比兼金
　　　夏日寺居和酬葉次公
午日猛如焚清凉愛寺軒鶴毛横蘚陣蟻穴入莎根社
信題茶角樓衣笐酒痕中餐不勞問筍菊净盤鐏
　　　僧院夏日和酬朱仲方
一院掩蕭森晨凉又夕隂鶴應輸静立蟬合伴清吟著
壁雲衣重通簾竹翠深卧屏來看否天姥雪千尋
<pb:KR4d0013_WYG_001-10a>
　　　送長吉上人
囊集暮雲篇行行肯廢禅青山買未暇朱闕去隨縁茗
試幽人井香焚賈客船淮流遲新月吟玩想忘眠
　　　懐長吉上人北遊
青山日巳逺香裓漸多塵應愛淮流上聊逢月色新孤
禪安逆旅驚句語誰人復有傷離客中林病過春
　　　春日送袁成進士北歸
春潮上海門歸鴈逺行分千里倦行客片㠶還送君酒
<pb:KR4d0013_WYG_001-10b>
波欺碧草歌疉褭晴雲來嵗東堂桂聊酬一戰勛
　　　送茂才馮彭年赴舉
相送不覺逺離亭寒日斜川途分野色僮御想京華背
水當公戰凌雲屬賦家前春得意處酣燕上林花
　　　送史殿省典封州
馬援䟽蠻邑銅標何可窮人烟時亦有海色自如空髭
髪梅分白旌旗瘴减紅惟應蒔藥罷埋照酒醪中
　　　送王舍人罷兩浙憲赴闕
<pb:KR4d0013_WYG_001-11a>
上問還旌節明廷覲冕旒清談傾綺席蠧簡壓歸舟越
俗今無訟閑田亦有秋公朝論爵賞當拜富民侯
　　　送昱師赴請姑蘇
同載闔閭人衣囊覆㲲巾新烟赤岸暝融雪太湖春鐘
逺移齋候香遲上定身當知舉如意寳地雨花頻
　　　送皎師歸越
林間久離索忽忽望西陵静户初聞扣歸舟又說登野
烟含樹色春浪疊沙&KR0994;幸謝雲門路同尋苦未能
<pb:KR4d0013_WYG_001-11b>
　　　送越倅楊屯田赴闕
越中分治罷山水别來初詩景多留石船痕半載書野
程江樹逺公讌郡樓虗看塞嚴徐召清風滿直廬
　　　送思齊上人之宣城
林嶺藹春暉程程入翠微泉聲落坐石花氣上行衣詩
正情懐澹禪髙語論稀蕭閑水西寺駐錫莫忘歸
　　　洞霄宫
大滌山相向華陽路暗通風霜唐碣久草木漢祠空劍
<pb:KR4d0013_WYG_001-12a>
石苔花碧丹池水氣紅幽人天柱側茅屋灑松風
　　　送僧機素還東嘉
康樂遺踪地言歸已有期江流富春濶山㳫括蒼危錫
潤飛晴靄羅寒濾曉澌東巖有幽石應許折松枝
　　　送僧休復之京師¶
金錫指歸鴻田衣獵暁風¶春江¶片席逺松月一房空新
句别離後舊山魂夢中到京當袖刺館閣盡名公
　　　送僧之姑蘇
<pb:KR4d0013_WYG_001-12b>
被請閶門寺扁舟積水遥幾程衝臘雪一飯泊村橋岑
色晴空映檀烟逺吹飄公台悉餘鎮講罷即相招
　　　送聞義師謁池陽郡守
渺渺大江流㳂洄過幾州登艫忽此别振錫未嘗遊九
子尋真界千兵見假侯松枝談妙字鈴閣想遲留
　　　寄思齊上人
松下中峯路懐師日日行静鐘浮野水深寺隔春城閣
掩茶烟晩廊廽雪溜清當期相就宿詩外話無生
<pb:KR4d0013_WYG_001-13a>
　　　寄吳肅秀才(時吳在天/王院夏課)
肄業寄僧房暑天湖上凉竹風過枕簟梅雨潤巾箱引
歩¶¶青山影供吟白鳥行明年重訪舊身帶桂枝¶香
　　　寄錢紫微(易/)
晞髪起初晨中丘謝病身空持白雲意遥贈紫微人畫
轂坊門逺蒼苔掖署春元和舊文體當許繼清塵
　　　寄清曉闍梨
前時春雪晴林壑趣彌清幾憶山隂講兼忘谷口耕樹
<pb:KR4d0013_WYG_001-13b>
叢歸夕鳥湖影浸寒城還肯重相訪柴門掩杜蘅
　　　寄胡介
憶著胡居士長看古佛書衡門惟老母一飯共寒蔬墨
迹多圗鶴山名愛話廬幾囬曽㑹宿風雪滿庭除
　　　寄孫仲簿公
低折滄洲簿無書整兩春馬從同事借妻怕罷官貧道
僻收閒藥詩髙笑古人仍聞長吏奏表乞𤨏㕔頻
　　　寄和昌符
<pb:KR4d0013_WYG_001-14a>
家近太行居西歸壓一驢同儕多及第髙論獨知書名
迹収藏遍公門請謁¶踈離愁不可寫蟬噪夕¶陽初
　　　聞越僧靈皎遊天竺山因而有寄
天竺秋重入招提隔翠林幾囬聞桂子無復隔山隂峰
曉雲衣破溪寒石色深捫蘿諸勝槩孤病負同尋
　　　寄曹南任懶夫
闗門却坐忘一燼隐居香午瀬懐泉瀑秋耕負曉岡道
深𤣥草在貧久褐衣荒料得心交者微吟為楚狂
<pb:KR4d0013_WYG_001-14b>
　　　途中囬寄閭丘秀才
極目半秋色此情聊惨悽行人古道上落日破村西劍
影無髙㑹驢遊困解擕秪應風與月吾子有新題
　　　淮甸城居寄任刺史
擾擾非吾事深居斷俗情石莎無雨瘦秋竹共蟬清劍
在慵閑拂詩難憶細評寥然獨搘枕淮月上山城
　　　寄輦下傳神法相大師
禁寺諸供奉如師藝學稀粉輕昏古本羅重拆秋衣净
<pb:KR4d0013_WYG_001-15a>
鹻生缾暈連隂長竹圍算應支遁馬毛骨苦無肥
　　　寄臨川司理趙時校書
逺宦風波隔歸期嵗月頻天形孤鳥晩烟色大江春驛
路向江郭船檣留賈人髙臺望不極空使鬢華新
　　　寄祝長官(坦/)
懐想與君勞區區未劇曹深心頼黄巻垂老愧青袍臨
事終存道為詩轉近騷廬江五畆宅歸去亦蓬蒿
　　　寄茂才馮彭年
<pb:KR4d0013_WYG_001-15b>
異代甘泉賦誰當頌太微無如摛藻妙所惜賞音稀漸
逺江闗樹方單客子衣扁舟艤何許霰雪暮霏霏
　　　射弓次寄彭城四君
襟掩皂貂斜晴鼙響水涯箭翎沉白雪貼暈破微霞氣
為旁觀壯言因决勝誇細釵金捍彀更憶五侯家
　　　贈金陵明上人
髙社似東林修行嵗月深講多刪舊抄齋早喚幽禽上
國名流重諸方學者尋長因對清話山閣轉松隂
<pb:KR4d0013_WYG_001-16a>
　　　贈崔少微
賢才負聖朝終日掩衡茅尚静師髙道甘貧絶俗交曬
碑看壁蠧蒸术拾隣梢却憶揚夫子勞勞事解嘲
　　　贈任懶夫
未肯求科第深坊且隐居勝逰擕野客髙卧看兵書㸃
藥醫閑馬分泉灌晚蔬漢廷無得意誰擬薦相如
　　　知縣李大博替
恵愛復公清三年報政成絃歌敦雅俗桃李藹春榮縣
<pb:KR4d0013_WYG_001-16b>
治嘗游刃朝趍久彯纓相門如有相他日願持衡
　　　贈蔣公明
髙亢近誰同心閑愛子慵居深避俗客睡起聽隣鐘紙
軸敲晴響茶鐺煑晚濃南齋屢招宿幽話數諸峯
　　　喜馬先輩及第後見訪
肄業十年初蕭然此飯蔬何期桂枝客來訪竹林居香
炷看新誥塵痕拂舊書囬軒應睠睠將與嶺雲踈
　　　贈胡介
<pb:KR4d0013_WYG_001-17a>
妻兒終儗棄舊識盡名賢髙節嫌趍世常流笑學仙金
方燒易得星度筭來𤣥秪說尋山去相期已數年
　　　詩將(贈張繪祕教九題/)
風騷推上將千古聳威名子美嘗登拜昌齡合按行(瑠/璃)
(堂圗以王昌/齡為詩夫子)籠紗疑斾影擊鉢認金聲唱和知誰敵長
驅勢已成
　　　詩家
風月騷人業相傳能幾家清心長有慮幽事更無涯隐
<pb:KR4d0013_WYG_001-17b>
奥誰知到陵夷即自嗟千篇如可搆聊儗當豪華
　　　詩匠
詩流有匠手萬象片心通山落分題月花揺刻句風勞
形㤀底滯巧思出樊籠唐律如刪正斯人合立功
　　　詩筆
青鏤墨淋漓珊瑚架最宜静援花影轉孤卓漏聲遲題
柱吾無取如椽彼一時風騷兼草𨽻千古有人知
　　　詩狂
<pb:KR4d0013_WYG_001-18a>
岸幘都旁若窮搜無遁形寫嫌僧閣窄吟怕酒船停絶
頂寒曽上閑門夜不扄興䦨猶拍髀毫末視青㝠
　　　詩魔
花露濕晴春秋燈落燼頻祗知吟有味不覺坐勞神寄
逺情無極搜竒事轉新此魔降不得珎重五天人
　　　詩牌
矗方標勝槩讀處即忘歸静壁懸虗白危樓釘翠微清
銜時亦有絶唱世還稀一片題誰作吾廬水石圍
<pb:KR4d0013_WYG_001-18b>
　　　詩筒(樂天早與微之唱和/常以竹筒貯詩徃還)
唐賢存雅製詩筆仰(朱/諒)防閑逓去權應緊(詩權出/薛許昌)封廽
債巳還(詩債出/賈司倉)帶斑猶恐俗和節不妨山酒箧將書簏
誰言季孟閒
　　　詩壁
數題留粉堵還勝在屏風坐讀棊慵下眠看酒恰中僧
房秋色冷山驛晚陽紅更有栖遲句家徒一畆宫
　　　宿洞霄宫
<pb:KR4d0013_WYG_001-19a>
秋山不可畫秋思亦無垠碧澗流紅葉青林㸃白雲凉
隂一鳥下落日亂蟬分此夜芭蕉<md:KR4d0013_SBCK_001-1b>¶雨何人枕¶¶¶¶¶¶¶上聞
　¶
　
　
　
　
　
<pb:KR4d0013_WYG_001-19b>
　
　¶
　
　
　
　
　
　
