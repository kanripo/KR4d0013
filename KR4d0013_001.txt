# -*- mode: mandoku-view; -*-
#+TITLE: 林和靖先生詩集
#+DATE: 2015-09-11 08:42:29.335937
#+PROPERTY: ID KR4d0013
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0311-001林和靖先生詩集-卷第一.
<pb:KR4d0013_SBCK_001-1a>¶
# SB1_0809-006.png
宋林和靖先生詩集卷之一¶
　　五言律詩¶
　　　湖楼晩望¶
湖水混空碧慿䦨凝睇勞夕寒山翠重秋凈鳥行髙¶
逺意極千里浮生輕一毫叢林数未遍杳靄隔漁舠¶
　　　秋日西湖閒泛¶
水氣并山影蒼茫已作秋林深喜見寺岸静惜移舟¶
踈葦先寒折殘虹帶夕收吾廬在何䖏㱕興&KR0120;漁謳¶
　　　上湖閒泛艤舟石凾因過下湖小墅¶
平皋望不極雲𣗳逺依依及向扁舟泊還㝷下瀬㱕¶
<pb:KR4d0013_SBCK_001-1b>¶
青山連石埭春水入柴扉多謝提壷鳥留人到落暉¶
　　　西湖舟中值雪¶
浩蕩彌空濶霏霏接水濆舟移忽自&KR0077;山近未全分¶
凍軫間清泛温鑪接薄薫悠然詠招𨼆何許嘆離群¶
　　　西村晩泊¶
弭棹危橋外霜村乍夕隂田園向埜水樵採語空林¶
白鳥飛㱕逺青山重&KR0232;深那堪遲新月誰復賞微吟¶
　　　湖村晩興¶
滄洲白鳥飛山影落晴暉映竹犬&KR0004;吠弄舡人合㱕¶
水波随月動林翠帯烟微寺近踈鍾起蕭然還掩扉¶
<pb:KR4d0013_SBCK_001-2a>¶
　　　湖山小𨼆¶
猿馬分清絶林蘿擁翠微歩穿僧徑出肩搭道衣㱕¶
水墅香菰熟烟崖早笋肥功名無一㸃何要更忘機¶
園井夾蕭森紅芳堕翠隂晝岩松䑕静春塹竹鷄深¶
歳課非無秫家藏獨有琴顔原遺事在千古壮閑心¶
衡門鄰晩島環堵背寒崗片月通蘿徑幽雲在石床¶
客逰抛鄠杜漁事擬滄浪&KR0249;樂非吾尚昻頭肯自方¶
　　　小𨼆自題¶
竹𣗳繞吾廬清深趣有餘鶴閒臨水乆蜂&KR0180;採花踈¶
酒病妨開卷春隂入荷鋤甞憐古圖𦘕多半冩樵漁¶
<pb:KR4d0013_SBCK_001-2b>¶
　　　小𨼆¶
門徑獨蕭然山林屋舎邉水風清晩釣花日重春眠¶
苒苒苔衣滑磷磷石子圓人寰諸洞府應合署閒仙¶
　　　北山晩望¶
晩來山北景圖𦘕亦應非村路飄黄葉人家&KR0668;翠微¶
樵當雲外見僧向水邉㱕一曲誰横笛蒹葭白鳥飛¶
　　　中峰¶
中峰一徑分盤折上幽雲夕照前村見秋濤隔嶺聞¶
長松含古翠衰藥動微薰自愛蘇門嘯懐賢思不群¶
　　小圃春日¶
<pb:KR4d0013_SBCK_001-3a>¶
岸幘𠋣微風柴籬春色中草長團粉蝶林暖墜青虫¶
載酒爲誰子移花獨乃翁扵陵偕𨼆事清尚未相同¶
　　　春夕閒詠¶
&KR0282;齒徧庭深&KR0002;爲擁鼻吟㣲風引竹&KR0284;斜月轉花隂¶
静賞應難極孤懐自不禁蒼然小池上烟露逹青岑¶
　　　春日感懐¶
衡宇日蕭寂髙舂猶掩扉春風似有舊社燕亦重㱕¶
覧照老已具開樽人向稀頽然此心曲特底属芳菲¶
　　　郊園避暑¶
柴門鮮人事氛垢頗相忘愛彼林間静復兹池上&KR0765;¶
<pb:KR4d0013_SBCK_001-3b>¶
託心時散帙遅客復携觴况有陶籬趣㱕禽語夕陽¶
　　　園廬秋夕¶
蘭社裛衰香開扉趣自長寒烟宿墟落清月上林塘¶
意想殊爲適形骸固可忘援琴有餘興聊復&KR0009;吟觴¶
　　　山村冬暮¶
衡茅林麓下春色已微茫雪竹低寒翠風梅落晩香¶
樵期多獨徃茶事不全忙𩀱鶯有時起横飛過野塘¶
　　　山中冬日¶
殘雪照籬落空山無俗諠雞寒懶下𣗳人晏獨開門¶
廢圃春犖動囬塘霧氣昏誰家&KR0010;酒熟輙棹憶西村¶
<pb:KR4d0013_SBCK_001-4a>¶
　　　旅舘冩懐¶
垂成㱕不得危坐對滄浪病葉驚秋色殘蟬怕夕陽¶
可堪踈舊計寕復更剛腸的的孤峰意深宵一梦狂¶
　　　出曹川¶
詩懐動歎嗟驢立㡌隂斜雨濼生新鹻茅樷夾舊槎¶
午烟昏獨店岡路透誰家幾日江南興扁舟泊岸沙¶
　　　盱眙山寺¶
下傍盱眙縣山崖露寺門踈鍾過淮口一徑入雲根¶
竹老生虚&KR0284;池清見古源髙僧拂經榻茶話到黄昏¶
　　　留題李頡秫亭¶
<pb:KR4d0013_SBCK_001-4b>¶
兼琴枕鶴經盡日卧秫亭啼鳥舊相語幽人誰欲聴¶
半䦨花籍白一徑草盤青何必對樽酒此中堪獨醒¶
　　　翠微亭¶
亭在江干寺清凉更翠㣲秋階響松子雨壁上苔衣¶
絶境長難得浮生不擬㱕旅懐何計是西崦入斜暉¶
　　　埜城寺水亭¶
金井前朝事林僧問不知緑苔欺破閣白鳥占閒池¶
清楚曽經晋荒唐直到隋南廊一聲磬斜照獨凝思¶
　　　汴岸曉行¶
驢僕劔装輕㝷河早早行孤烟開店道平野喝農耕¶
<pb:KR4d0013_SBCK_001-5a>¶
老木廽堤暗&KR0004;陽出浪明覊逰事無盡塵土拂吾纓¶
　　　淮甸南逰¶
幾許揺鞭興淮天晩景中𣗳林兼　黒草实着霜紅¶
胆氣誰憐俠衣装自咲戎寒威敢相掉獵獵酒旗凮¶
　　　聞葉&KR0004;秀才東帰¶
髙鴻多北向極目雨餘天春滿呉山𣗳人登汴水船¶
吟生千里月醉盡一囊錢　𠆸懐郷邑時清復少年¶
　　　病中謝馮彭年見訪¶
老去已多病况當梅雨時山空門自掩晝永枕頻移¶
晩燕巢&KR0057;&KR0668;新篁籜未披若非求伴至誰復問棲遅¶
<pb:KR4d0013_SBCK_001-5b>¶
　　　冬日衞樞至¶
冷話復長吟俱非俗者心空斎㽞並𪧐幾度梦相㝷¶
鳥乱槐枝折&KR0196;㣲雪氣侵如何急前去羸馬萬山深¶
　　　偶書¶
閒看是斯文無秦儗自焚病耒兼萬事休去負深雲¶
直語時多忌幽　俗不分如何麋与鹿猶此傍人群¶
　　　中峯行楽却望北山因而成咏¶
拂石玩林壑曠然空色秋帰雲帶層巘踈葦際滄洲¶
固自堪長徃何為難乆㽞庻將濠上想聊作剡中逰¶
　　　將帰四明夜坐話别任君¶
<pb:KR4d0013_SBCK_001-6a>¶
酒酣相向坐别泪&KR0668;吟衣半夜月&KR0082;落千山人憶帰¶
乱塵終古在長瀑𠋣雲飛明日重携手前期易得違¶
　　　和梅聖俞雪中同虚白上人來訪¶
湖上玩佳雪相將惟道林早&KR0196;村意逺春漲岸痕深¶
地僻過三徑人閑試五禽帰橈有餘㒷寕復北山隂¶
　　　和黄亢與季父見訪¶
積水凝懸舘船寛或結樓一窓方&KR0009;傲二巷忽同逰¶
怨慕採菱曲蒼茫拾翠洲㣲凮起蘋末㱕路滿清愁¶
　　　和史宫賛¶
門對逺岑青常時亦&KR0180;扄乆貧慚嗜酒多病&KR0018;窮經¶
<pb:KR4d0013_SBCK_001-6b>¶
鶴迹秋偏静松隂午&KR0082;亭蜀荘何足問惟觧似沉溟¶
　　　和天竺慈雲大師¶
林表飛來色猶憐乆卜鄰㳂洄一水路梦想五天人¶
謝絶空园草沉溟滿几塵暮雲如有得寕謝&KR0009;声頻¶
　　　和朱仲方送然杜師無為還歴湯¶
㱕路過東関行行一錫間破林霜後月孤寺水邉山¶
頂笠衝殘葉腰装歇暮湾香灯旧吟杜清思逐師还¶
　　　和酬杜&KR0025;亊題壁¶
弭盖入衡宇相看情獨深簾踈秋𣗳色老大故人心¶
佳話頻移晷清標幾拂&KR0109;寥然長卿壁題此比兼金¶
<pb:KR4d0013_SBCK_001-7a>¶
　　　夏日寺㞐和酬葉次公¶
午日猛如焚清凉愛寺軒鶴毛横蘚陣蟻穴入莎根¶
社信題茶角楼衣笐酒㾗中餐不勞問筍菊净盤鐏¶
　　　僧院夏日和酬朱仲方¶
一院掩蕭森晨凉又夕隂鶴應輸静立蝉合伴清吟¶
著壁雲衣重通簾竹翠深卧屏來㸔否天姥雪千㝷¶
　　　送長&KR0123;上人¶
嚢集暮雲萹行行肯廢禅青山買未暇朱闕去隨縁¶
茗試幽人井香焚賈客船淮流遅新月吟玩想忘眠¶
　　　懐長&KR0123;上人北逰¶
<pb:KR4d0013_SBCK_001-7b>¶
青山日已逺香祴漸多塵應愛淮流上&KR0147;逢月色新¶
孤禅安逆旅警句語誰人復有傷離客中林病過春¶
　　春日送𡊮成進士北歸¶
春潮上海門歸鴈逺行分千里倦行客片帆還送君¶
酒波欺碧草歌疊褭晴雲來&KR0010;東堂桂&KR0147;酬一戰勛¶
　　送茂才馮彭年赴舉¶
相送不&KR0116;逺離亭寒日斜川途分野色僮御想京華¶
背水當公𢧐凌雲属賦家前春得意䖏酣燕上林花¶
　　送史殿省典封州¶
馬援䟽蠻邑銅標何可窮人烟時亦有海色自如空¶
<pb:KR4d0013_SBCK_001-8a>¶
髭髮柂分白旌旗瘴戴紅惟應恃(疑)藥罷都在酒醪中¶
　　　送王舎人罷兩浙憲赴闕¶
上問還旌節明廷覲冕旒清溪傾綺席蠧簡壓歸舟¶
逺俗今無訟閑田亦有秋公期論爵賞當拜富民侯¶
　　　送昱師赴請姑蘇¶
同載闔閭人衣嚢覆㲲巾新烟赤岸暝融雪太湖春¶
鍾逺移齋&KR0049;香遅上定身當知舉如意寳地雨花頻¶
　　　送皎師歸越¶
林間乆離索忽忽望西陵静户&KR0004;聞扣歸舟又&KR0003;登¶
野烟含𣗳色春浪疊沙&KR0994;幸謝雲門路同㝷苦未&KR0014;¶
<pb:KR4d0013_SBCK_001-8b>¶
　　送越倅楊屯田赴闕¶
越中分治罷山水别來&KR0004;詩景多留石船㾗半載書¶
野程江𣗳逺公讌郡楼虗看塞嚴徐召清風滿直廬¶
　　送思齊上人之宣城¶
林嶺藹春暉程程入翠㣲泉聲落坐石花氣上行衣¶
詩正情懐澹禅髙論語稀蕭閑水西寺駐錫莫忘歸¶
　　　送僧機素還東嘉¶
康樂遺踪地言歸已有期江流富春闊山呇括蒼危¶
錫潤飛晴靄羅寒濾曉澌東巖有凾石應許折松枝¶
　　　送僧休復之京師¶
<pb:KR4d0013_SBCK_001-9a>¶
金錫指㱕㠶　曉風春江片席逺松月一房空¶
新句别離後舊山䰟夢中到京當䄂刺舘閣盡名公¶
　　　送僧之姑蘇¶
&KR0013;請閶門寺扁舟積水遥㡬程衝臘雪一飯泊村橋¶
岑色晴空暎檀烟逺吹飄公台悉餘鎮講罷即相招¶
　　　送聞義師謁池陽郡守¶
𣺌𣺌大江流㳂洄過㡬州登艫忽此别振錫未嘗逰¶
九子㝷真界千兵見假侯松枝談妙字鈴閣想遅留¶
　　　&KR0009;思齊上人¶
松下中峰路懐師日日行静鍾浮野水深寺隔春城¶
<pb:KR4d0013_SBCK_001-9b>¶
閣掩茶烟晩廊廽雪溜清當期相就宿詩外話無生¶
　　　&KR0009;呉肅秀才¶
肄業&KR0009;僧房暑天湖上凉竹風過枕簟梅雨潤巾箱¶
引𡵯青山影供吟白鳥行明年重訪舊身帯桂枝香¶
　　　&KR0009;錢紫㣲¶
晞𩬊起&KR0004;晨中丘謝病身空持白雲意遥贈紫㣲人¶
𦘕轂坊門逺蒼苔掖署春元和舊文體當許継清塵¶
　　　&KR0009;清暁闍梨¶
前時春雪晴林壑趣彌清㡬憶山隂講兼忘谷口耕¶
𣗳叢帰夕鳥湖影浸寒城還肯重相訪柴門掩杜衡¶
<pb:KR4d0013_SBCK_001-10a>¶
　　　&KR0009;胡介¶
憶着胡居士長㸔古佛書衡門惟老母一飯共寒&KR0188;¶
墨迹多圖鶴山名愛𦘕廬㡬囬曽㑹宿風雪滿庭除¶
　　　&KR0009;孫仲簿公¶
低折滄洲簿無書整兩春馬從同事借妻怕罷官貧¶
道僻牧閒藥詩髙𥬇古人仍聞長吏奏表乞𤨏&KR0550;頻¶
　　　&KR0009;和昌符¶
家近太行居西歸壓一驢同儕多及第髙論獨知書¶
名迹牧藏遍公卿扣謁踈離愁不可寫蝉噪夕陽&KR0004;¶
　　　聞越僧灵皎逰天台山因而有&KR0009;¶
<pb:KR4d0013_SBCK_001-10b>¶
天竺秋重入招提隔翠林㡬囬聞桂子無復隔山隂¶
峰曉雲衣破溪寒石色深捫蘿諸勝㮣孤病負同㝷¶
　　　&KR0009;曹南任&KR0180;夫¶
闗門却坐忘一燼𨼆居香午瀬懐泉瀑秋耕&KR0018;曉岡¶
道深玄草在貧乆&KR0260;衣荒料得心交者㣲吟為楚狂¶
　　　途中囬&KR0009;閭丘秀才¶
極目半秋色此情&KR0147;𢡖悽行人古道上落日破村西¶
劍飲無髙㑹驢逰困觧携秪因風與月吾子有新題¶
　　　淮甸城居&KR0009;任刺史¶
擾擾非吾事深居断俗情石莎無雨痩秋竹共蝉清¶
<pb:KR4d0013_SBCK_001-11a>¶
劍在慵閑拂詩難憶細評&KR0705;然獨榰枕淮月上山城¶
　　　&KR0009;輦下傳神法相太師¶
禁寺諸供奉如師藝學稀粉輕昏古本羅重拆秋衣¶
净鹻生缾暈連隂長竹圍筭應支遁馬毛骨苦無肥¶
　　　&KR0009;臨川司理趙時校書¶
逺宦風波隔歸期&KR0010;月頻天形孤鳥晚烟色大江春¶
驛路向江郭船檣留估人髙䑓望不極空使𩯭華新¶
　　　&KR0009;祝長官¶
懐想與君勞區區未𠟵曹深心頼黄卷垂老愧青&KR0129;¶
臨事終存道為詩轉近騷廬江五畒宅歸去亦&KR0363;蒿¶
<pb:KR4d0013_SBCK_001-11b>¶
　　　&KR0009;茂才馮彭年¶
異代甘泉賦誰當頌太㣲無如摛藻妙所惜賞音稀¶
漸逺江關𣗳方單客子衣扁舟艤何許霰雪暮霏霏¶
　　　射弓次&KR0009;彭城四君¶
&KR0109;掩皂貂斜晴鼙嚮水涯箭翎沉白雪貼暈破㣲霞¶
氣為傍觀壮言因决勝&KR1118;細&KR0107;金捍彀更憶五侯家¶
　　　贈金陵明上人¶
髙杜似東林脩行&KR0010;月深講多刪舊抄齋早換幽禽¶
上國名流重諸方學者㝷長因對清話山閣轉松隂¶
　　　贈崔少㣲¶
<pb:KR4d0013_SBCK_001-12a>¶
賢才&KR0018;聖朝終日掩衡茅尚静師髙道甘貧絶俗交¶
晒碑㸔壁蠧蒸木拾隣梢&KR0077;憶楊夫子劳劳事解嘲¶
　　　贈任&KR0180;夫¶
未肯求科第深坊且𨼆居勝逰携野客髙卧㸔兵書¶
㸃藥醫閑馬分泉灌晚&KR0188;漢廷無得意誰擬薦相如¶
　　　知縣李大愽替¶
惠愛復公清三年報政成絃歌敦雅俗桃李藹春荣¶
縣治嘗逰刄朝趍乆彯纓相門如有相他日&KR0133;持衡¶
　　　贈&KR0253;公明¶
髙亢近誰同心閑愛子慵居深避俗客睡起聴隣鐘¶
<pb:KR4d0013_SBCK_001-12b>¶
&KR0083;軸&KR0251;晴響茶鐺煑晚濃南齋屢招宿幽話數諸峯¶
　　　喜馬先輦及第後見訪¶
肄業十年&KR0004;蕭然此飯&KR0188;何期桂枝客来訪竹林居¶
香炷㸔新誥塵㾗拂舊書囬軒應睠睠將與嶺雲踈¶
　　　贈胡人¶
妻児終儗弃舊識盡名賢髙節嫌趍世常流笑學仙¶
金方燒易得星度筭来玄秪&KR0003;㝷山去相期巳数年¶
　　　贈張繪祕教九題¶
　　　詩將¶
風騷推上將千古&KR0717;威名子羙嘗豋拜昌齡合按行¶
<pb:KR4d0013_SBCK_001-13a>¶
(瑠琉堂圖以王/昌齡為詩夫子)籠紗疑斾影擊鉢認金聲唱和知誰¶
敵長驅𫝑已成¶
　　　詩家¶
風月騷人業相傳能㡬家清心長有慮幽事更無涯¶
𨼆奥誰知到陵夷即自嗟千篇如可得&KR0147;儗當豪車¶
　　　詩匠¶
詩流有匠手萬象片心通山落分題月花摇刻句風¶
勞形忘底滯巧思出樊籠唐律如刪正斯人合立功¶
　　　詩筆¶
青鏤墨淋漓珊瑚架最冝静援花影轉孤卓漏聲遅¶
<pb:KR4d0013_SBCK_001-13b>¶
題柱吾無取如椽彼一時風騷兼草𨽻千古有人知¶
　　　詩狂¶
岸幘都旁若窮捜無遁形寫嫌僧閣窄吟怕酒船停¶
絶頂寒曽上閑門夜不扃興䦨猶拍髀毫末視青&KR0115;¶
　　　詩魔¶
花露&KR0668;晴春秋燈落燼頻只縁吟有味不&KR0116;坐勞神¶
&KR0009;逺情無極捜竒事轉新此魔降不得珎重五天人¶
　　　詩牌¶
矗方標勝㮣讀䖏即忘歸静壁懸虚白危楼釘翠㣲¶
清衘時亦有絶唱世還稀一片題誰作吾廬水石圍¶
<pb:KR4d0013_SBCK_001-14a>¶
　　　詩筒(樂天早與㣲之唱和/常以竹筒貯詩往還)¶
唐賢存雅製詩筆仰(朱/諒)防閑逓去&KR0096;應𦂳(詩&KR0096;出/薛許昌)封¶
迴債已還(詩債出/賈司倉)帶班猶恐俗和節不妨山酒箧將¶
書簏誰言季孟間¶
　　　詩壁¶
数題留粉堵還勝在屏風坐讀棊慵下眠看酒恰中¶
僧房秋色冷山驛晚陽紅更有栖遅句家徒一畒宫¶
　　　閔師見寫陋容以詩奉答¶
顧我丘&KR1087;人煩師與之寫北山終日懸風調一何野¶
林僧忽焉至欲揖頃方罷復有條上猿驚窺未遑下¶
<pb:KR4d0013_SBCK_001-14b>¶
　　　監郡太愽惠酒及詩¶
塵事乆謝絶園廬方晏隂鏗然郢中唱伸玩清人心¶
况復對樽酒百慮安&KR0014;侵何以比交情松桂寒蕭森¶
　　　送牛秀才之山陽省兄¶
之子詠陟岡别我&KR0010;時晏後夜失群鴻髙天着行鴈¶
䠂山逺近出江𣗳青紅間尊酒無足辭離愁滿行盻¶
有佳句云草泥行郭索雲木呌鈎輈考失全篇¶
重刋林和靖先生詩集卷之一終¶
#+PROPERTY: JUAN 1
#+PROPERTY: FILE SB04n0312-001林和靖先生詩集補-一卷.
<pb:KR4d0013_SBCK_001-1a>¶
# SB1_0809-110.png
和靖先生補¶
卷一¶
淮甸南逰　樹林兼(雨)黒　聞葉初秀才東歸　口𠆸懐¶
鄉邑(諸本並/缺一字)偶書　幽(懐)俗不分　送僧休復之京師¶
(田衣獵)曉風¶
卷二¶
過蕪湖縣　風稍檣(碇)網初下　松衣石(髮闘)山幽¶
卷三¶
寄宣城宗言姪　謝家原住青山(郭郄氏近攀)丹桂枝¶
牀頭詩卷媿(吾癡中林獨處仍多病早晩能來)慰所思¶
　　　寄西山勤道人¶
天竺山深桂子丹白𤠔嗁在白雲間死生不出千門(此二/十字)¶
<pb:KR4d0013_SBCK_001-1b>¶
(並題影寫/本均脫去)¶
口略秀才(諸本並缺一字)¶
　　　西湖孤山寺後舟中寫望(以下四首影寫本全缺)¶
天竺横分景色寛孤山背後泊船看林藏野路秋偏靜水¶
映漁家晩自寒拂拂烟雲初淡蕩蕭蕭蘆葦半衰殘春鋤¶
數㸃誰驚起書破晴雲粉字乾¶
　　　小隱¶
魯望無來已百年又生吾輩在林泉誰知隱遯爲髙尚敢¶
道文章到聖賢月界曉窗琴嶽潤竹揺秋机墨雲鮮南塘¶
一霎霏微雨更擁漁蓑上鈞船¶
　　　梅花二首¶
宿靄相粘凍雪殘一枝深映竹叢寒不辭日日㫄邊立長¶
<pb:KR4d0013_SBCK_001-2a>¶
願年年末上看蘃訝粉綃裁太醉蒂疑紅蠟綴初乾香篘¶
獨酌聊為夀從此群芳興亦䦨¶
孤根何事在柴荆村色仍將臘候并横隔片烟爭向靜半¶
粘殘雪不勝清等閑題詠誰為愧子細相看似有情搔首¶
夀陽千載後可堪青草雜芳英¶
讀王黄州詩集　放達有唐惟(白)傅　左&KR0118;商(嶺)題無數¶
三入承明口未休(各本皆/缺一字)¶
<pb:KR4d0013_SBCK_001-2b>¶
<pb:KR4d0013_SBCK_001-2b>¶
# SB1_0809-114.png
